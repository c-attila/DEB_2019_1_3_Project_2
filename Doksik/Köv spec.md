# Követelmény specifikáció

### 1. Bevezetés

	A vállalat fő tevékenysége cégek közötti partnerkapcsolatok kiépítésének segítése. 
Filozófiája szerint a cégek közötti együttműködés akkor lehet a leghatékonyabb, ha 
közöttük megvan a kellő bizalom és azokról a dolgokról, melyek miatt szükséges 
együttműködniük, hasonlóan gondolkodnak.
	Emiatt fontos a partnerek igényeinek felmérése, gondolkodásmódjuk feltérképezése, 
mely a vállalat kutatási és innovációs részlegének feladata. Egyik projektjük egy 
startégiai játék fejlesztése, mellyel az emberek döntéshozatalait és stratégiai 
techikáit kívánják vizsgálni. A projekt célja kettős: minél több emberhez eljuttatni 
a játék mobilos változatát, így nagy mintán tudnak adatot gyűjteni, és a velük 
kapcsolatban álló cégek által elhelyezett hirdetések is sokakhoz eljuthatnak.

### 2. Jelenlegi helyzet

	A játék még fejlesztés alatt áll: pontos játékszabályok még nincsenek, a játékban 
szereplő mezők értékei sincsenek még meghatározva stb., de ezek a hiányosságok 
nem jelentenek akadályt a szoftveres megvalósítás elkezdésében.
	Eddig a játék kezdetleges változatait kézzel állították elő (leginkább papírt 
használtak), ezen próbálgatták finomítani a szabályokat, így próbálták ki, milyen 
vele játszani. Ha valamelyik alap elképzelésükön változtattak, új prototípust 
készítettek. Egy idő után nehézkessé vált ezek elkészítése és a játék menetének 
szimulálása is.
	Jelenleg ott tartanak, hogy a játék kipróbálásához és a szabályok érdemi 
teszteléséhez a papír alapú változat már alkalmatlan, így a továbbfejlesztéshez 
szükség lenne egy szoftveres keretre, melyben megadható a táblaméret, és ami 
körönként újraszámolja a játékosok egyenlegét a potenciális mezőértékek alapján.

### 3. Vágyálom rendszer

	A vágyott rendszer egy olyan stratégia játék, amely kellemes kikapcsolódást 
nyújt a játékosnak, játékosoknak. Fontos, hogy a játék kellő nehézségű legyen. 
Nem szabad, hogy a játékosok azért hagyják abba, mert nem tudják megnyerni, esetleg 
túl hosszú és megunják. Meg kell találni az egyensúlyt. Az lenne a legjobb, ha 
több játékmóddal, nehézségi szinttel rendelkezne, hogy mindenki megtalálja a neki 
megfelelőt.
	A játék kezelhetőségét tekintve is el kell nyerje a felhasználók tetszését. 
Úgy kell megjelenjenek az egyes játékelemek, hogy azok jól átláthatóak legyenek. 
Már a menünek is úgy kell kinéznie, hogy a felhasználó könnybe lábadjon. Könnyen
áttekinthetőek kell legyenek az esetleges játékmódok. A felhasználónak egyértelmű, 
de rövid magyarázatot kell adni a játékról. Olyan útmutatóra van szükség, amely
hasznos és nem zavaró.
	Manapság fontos a játékosok közötti verseny lehetősége. Manapság minden játék 
törekszik az esport-ra. Ezért jó lenne, ha ebben a játékban is lenne arra lehetőség, 
hogy a játékosok összemérjék eredményeiket.
	A játék sokkal élvezetesebb lenne, ha többjátékos lehetőség is a játékosok
rendelkezésére állna. Ma már minden játék tartalmaz többjátékos funkciót. Szóval
jó lenne ha ez is adna erre lehetőséget.

### 4. Jelenlegi üzleti folyamatok
    A jelenlegi üzleti folyamatok a következők szerint zajlanak. Ahhoz, hogy egy
kört lejátszon egy játékos, elő kell vegye a papír alapú táblát, a bábukat és az
egyéb dolgokat szemléltető eszközöket, például a pontot szemléltető játékpénzeket
vagy a megvásárolható javakat szemléltető kartonlapocskákat. A körök elteltével 
a kartonlapocskákat mindig fel kell fordítaniuk, ahogy az a játékosok látókörébe 
kerül, illetve a játékpénzt is cserélgetniük kell, ha egymás mezejére lépnek. 
A játék során ez jelenti a legnagyobb nehézségeket mind a játékosoknak, mind a 
szervezőknek is. A játék fejlesztése során mégse ez a legnehezebb, hanem az, ha 
a fejlesztők új funkciókat akarnak behozni vagy akár a meglévőkön szeretnének 
módosítani. Ilyenkor a játék adott részét vagy az újakat újra kell gyártsák, így 
minden új ötlet kipróbálásához több hetet is várni kell a gyártási és szállítási 
folyamatok miatt. Ez azért van, mert a fizikai játékot nem a megrendelő, hanem 
egy másik cég gyártja egy másik városban.

### 5. Igényelt üzleti folyamatok
    A megrendelő igényei szerint a folyamatok jelentősen leegyszerűsítődnek. Ez 
sok időt szabadíthat majd fel a számukra és jelentősen felgyorsítaná a fejlesztési 
folyamatot. A program megvalósítása után nem szükséges a módosításokat vagy új 
funkciókat legyártani és szállítaniuk, elég, ha ezeket számítógépen megvalósítják
és már ki is próbálhatják az új verziót. Ha kisebb módosításról van szó, a megrendelő
is átírhatja a kívánt értékeket, ha egy nagyobbról, akkor azt mi fejlesztenénk le
rendkívül rövid idő alatt.

