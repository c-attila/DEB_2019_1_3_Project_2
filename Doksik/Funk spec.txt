1.Bevezetés
    A megrendelő egy olyan vállalat, mely a fő tevékenysége - cégek közötti partner-
kapcsolatok kialakításának segítése - mellett nagy hangsúlyt fektet a kutatásra és az 
innovatív megoldások alkalmazására, mellyel a cégek közötti hatékony együttműködés 
kulcselemeinek megértését és javítását célozza meg.
    Egyik projektjük egy olyan stratégiai játék fejlesztése, mely alkalmas lehet 
az emberek döntéshozatali képességének és stratégiai gondolkodásának vizsgálatára. 
Eredetileg a játékot a kutatási részleg pár alkalmazottja gondolta ki saját maguk 
szórakoztatására, ám később úgy vélték, hogy érdemes lehet vele komolyabban is 
foglalkozni, így megszületett az igény a játék szoftveres implementálására, hogy a 
fejlesztése könnyebb legyen és az emberek számára is könnyen hozzáférhető legyen, 
ezzel biztosítva "önkénteseket" a kutatásukhoz.

2.Jelenlegi helyzet
    Mivel a játék eredetileg nem egy tervezett projekt volt, hanem pár alkalmazott 
saját szórakoztatására készült játék, így a fejlesztése sem a tervezett projektek 
esetében szokásos módon folyt. A játék, mint potenciális kutatási projekt ötletét 
a kutatási részlegen dolgozó egyik, pszichológia-szociológia területen tevékenykedő 
alkalmazott vetette fel, de mivel akkor még nem nyilvánították a játékot hivatalos 
projektté, így anyagi támogatást sem kapott.
    Később, mivel elég ígéretesnek tűnt, projektté nyilvánították, és ennek megfelelően
folyik a fejlesztése azóta. Jelenleg is fejlesztés alatt áll, a pontos játékszabályok 
és a játék mezői, mezőértékei stb. még nem véglegesek. Ez a fejlesztés folyamán 
eleinte nem jelentett nagy gondot, de később, ahogy a játék komplexitása nőtt, úgy lett 
egyre körülményesebb a fejlesztés. Bizonyos módosítások esetén új prototípust kell 
legyártani, melynek elkészítése időigényes, továbbá a játék jellegéből adódóan nehézkes 
a játék állását nyomon követni már.
    Jelenleg elég nagy igény van a játék szoftveres megvalósítására. Bár még nincs kész 
a játék, várhatóan csak olyan módosítások lesznek már benne, amelyek a készülő szoftver 
minimális módosítását követelik meg csupán.
    Nyilvánvaló előny lenne a játékosok körönkénti pontjainak újraszámítása a nehézkes 
kézi számoláshoz képest, ami rendkívüli mértékben felgyorsítaná a játék menetét, emellett 
a jelenlegi egyetlen prototípus helyett a szoftveres megvalósításával egyszerre többen 
tudnának játszani.
    Mindez nagy mértékben felgyorsítaná a játék fejlesztését, finomítását, és a játék 
végső soron úgyis szoftveres alkalmazásként lenne alkalmas arra, hogy minél több 
ember tudjon vele játszani, segítve ezzel a vizsgálódást, mely életre hívta a projektet.

3.Vágyálom rendszer
    A játék egy táblán játszható stratégiai játék. A tábla mérete jó lenne ha
változtatható lenne, attól függően, hogy mennyi ideig akarják játszani. A tábla
mezőkből állna. Minden mező tartalmazna valamilyen befektetési lehetőséget.
    A játékosok véletlenszerű helyről kezdjenek, de ezeket a poziciókat úgy kell
meghatározni, hogy ne kerüljenek patthelyzetbe a játékosok. A játékosok az első 
kockával való gurítást a kezdésért csinálják. Aki nagyobbat dob, az kezd.
    Minden kör egy gurítással kezdődik. A kocka nem feltétlenül kell tartalmazzon
1-től 6-ig számokat. Az a legjobb ha ezek a számok a pálya méretéhez igazodnak.
A gurítás után a játékos annyit lép, ahányat gurított. Majd eldönti, hogy belevág-e
a mező által felkínált lehetőségekbe.
    Minden játékos látja előre egy bizonyos távolságban, hogy mit takarnak az egyes
mezők. Minden játékos egy bizonyos kezdő egyenleggel kezd, amit a játék során befektet,
gyarapít.
    Az nyeri a játékot, aki eléri az ellenfél játékos egyenlegének egy bizonyos
többszörösét. Vagy lehet időre menő játék is, ekkor az nyer, aki az idő lejártáig
a legnagyobb egyenleget éri el.
    A mezők által kínált befektetések egy bizonyos összegbe kerüljenek, illetve 
körönként egy bizonyos profitot hozzanak. Olyan mezők is legyenek, amelyek valamilyen
bónuszt nyújtsanak. Ezek a mezők csak akkor tárják fel tartalmukat, ha a játékos
már rajta áll. Illetve, ha egy ilyen mezőre lép a játékos, akkor legyen kötelező
élni a mező lehetőségeivel, akár rossz, akár jó az a játékosnak.
    Jó lenne, ha lenne lehetőség a játékosok egymással való versenyeztetésére.
Legjobb lenne, ha a nyeréskor elért egyenleg bekerülne egy listába, ahol rangsorolva
vannak a játékosok. Persze fontos, hogy a különböző játékmódok különböző listákra
legyenek rögzítve.

4.Jelenlegi üzleti folyamatok
    A jelenlegi folyamatokban egy papír alapú táblajátékkal van lehetőség lejátszani 
egy kört. A szervezők egy terembe hívják a játékosokat/tesztalanyokat. A játékosok 
előveszik a játék elemeit tartalmazó dobozt és elkezdik összerakni. A táblát 
az asztalra teszik. Ezután összekeverik a megvásárolható javakat jelképező karton-
lapocskákat. Ezeket lefordítva helyezik el a mezőkre. A játékpénzeket, amik a 
pontokat reprezentálják, illetve a többi kelléket a tábla mellé helyezik. Ezután
egy dobókocka segítségével eldöntik, hogy ki kezdjen, illetve, hogy melyik mezőn. 
Aki nagyobbat dob, az kezd, illetve azon a mezőn, amit a dobókocka segítségével 
megállapítottak. Ha a játék nem 6x6-os táblán történik, a kockával többet kell 
dobni, vagy, ha kisebb a tábla mint 6x6, akkor nagyobb szám esetén újradobni. 
Ha a játék elkezdődött és a bábuk is fel lettek helyezve kezdő mezejükre, a 
játékosok felfordítják a lefordított kartonlapokat, attól függően, hogy mekkora 
látóterük. Ezután elkezdenek lépegetni és mezőket megvásárolni. A kocka segítségével 
döntik el, hogy ki mennyit léphet egy adott körben. A játék alapesetben addig 
tart, amíg valamelyik játékos eléri a másik játékos pontjának egy meghatározott 
többszörösét. A játék egy bizonyos idő letelte után is véget érhet. Ilyenkor az 
nyer, aki a legtöbb pontttal rendelkezik.
    A játék fejlesztői egy fejlesztés során úgy tudják tesztelni, kipróbálni azt, 
ha legyártják az új, szükséges elemeket. Miután kitalálták, hogy min szeretnének 
változtatni vagy milyen új funkciót szeretnének megvalósítani, felveszik a 
kapcsolatot a táblajáték gyártójával. Nekik megadják a legyártani kívánt elemek 
pontos leírását, mennyiségét (általában csak a minimálisan szükséges) és, hogy 
mennyire sürgős a rendelésük. Ezután a gyártó elkészíti az új elemeket és 
elküldi őket a megrendelőnek. Ez a szállítással együtt hetekbe telhet. Ha 
megvannak az új alkotórészek, a fejlesztők kipróbálhatják az újításaikat.

5.Igényelt üzleti folyamatok
    A megrendelő igényei szerint egy játszma a számítógépen sokka könnyebben 
lejátszható lesz, mint eddig papír alapon volt és a fejlesztési és tesztelési 
folyamatok is sokkal gördülékenyebben fognak történni. A program segítségével 
a játékosoknak nem kell a tábla összerakásával bajlódniuk, illetve kockadobással, 
pontok számolásával sem. A fejlesztők sokkal hatékonyabban tudnak a játék 
működésén módosítani és kiegészíteni azt.
